# ELTEGarden

Készítsünk programot a következő kertészeti szimulációhoz. 
Egy kertben különböző növényeket tartanak, amelyeket gondozni kell. 
A kertész három fajta anyag közül naponta csak egyet adhat az összes növénynek. 
Az anyagok fajtái: víz, tápoldat,műtrágya. 
A növények az egyes anyagokra eltérően reagálnak: sorvadnak; tűrik, ekkor nem nőnek; szeretik, ekkor nőnek. 

Egy növény kipusztulhat, ha sorvadás során a mérete nullára csökken, illetve 
túlburjánzásban is kipusztulhat, ha túl naggyá válik.
A túlburjánzás határa növényfajtánként eltérő. 
Előfordul, hogy a kertész nem ad nekik tápanyagot, ekkor garantáltan sorvadnak eggyel.

A konkrét kertben három fajta növényt termesztenek: kaktuszt, virágot és bokrot, ezek jellemzői a következők:

• Kaktusz: 
Víz esetén a mérete eggyel csökken, 
tápoldat esetén eggyel nő,
műtrágya esetén eggyel nő. 
A túlburjánzás határa 4.

• Virág: 
Víz esetén a mérete hárommal nő, 
tápoldat és műtrágya esetén eggyel csökken. 
A túlburjánzás határa 6.

• Bokor: 
Víz és műtrágya esetén a mérete eggyel nő, 
tápoldat esetén eggyel csökken. 
A túlburjánzás határa 10.

A szimuláció adatait egy szövegfájl tartalmazza a következő formátumban. 
Az első sorban szerepel a napok száma, majd az egyes napokon adott anyag fajtái: 
1 – víz, 2 – tápoldat, 3 – műtrágya, illetve 0 – nincs tápanyag. 
Ezután soronként adottak az egyes növények adatai. 

A sor első eleme a növény fajtája, ezt követi a növény azonosítója, végül a növény kezdeti mérete szerepel a sorban.
A program kérje be a fájl nevét, majd írja ki az életben maradt növények azonosítóját.
Ehhez valósítsuk meg a növényeket reprezentáló osztályokat, amelyek egy absztrakt növény osztály leszármazottai.

Egy lehetséges bemenet:
5 nap, 1 2 0 1 3 1
Virag V102 3,
Bokor B223 4,
Kaktusz K15 2,
Kaktusz K18 1 .
